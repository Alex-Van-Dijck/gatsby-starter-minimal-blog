---
title: "Week 11"
date: 2023-06-05
slug: "/week11"
tags:
  - weekupdate
  - offsite
  - intervisie
---

Week 11 was voor mij niet de week waar in ik de meeste code geschreven heb, nochtans wel een week waar ik veel dichter bij het team gekomen ben naar mijn ervaring.

## Coding

Codewise was het een beetje verder spitten in de code van Chime en kijken waar er optimalisaties gedaan kunnen worden in mijn ogen.

Enkele improvements die ik gemaakt heb:

- Eigen gemaakte state die bijhield wanneer cliënt & prof connected zijn veranderd door een hook van de library die teruggeeft hoeveel partijen er verbonden zijn. (Dit wordt veel gebruikt bij conditional renders in de videocalls)
- VideoLayout met een edited component van aws zelf laten werken ipv de hele logica die we er zelf rond geschreven hadden (zie vorige week).
- Vertalingen die nog op de oude manier in de code stonden aangepast
- UseEffects veranderd door conditional renders (performance improvements).

Dit was zeker niet mijn favoriete issue om aan te werken. Dit kwam doordat ik als stagaire geen toegang kreeg tot de aws omgeving (omdat alles daar gehost wordt & alle data daar dus ook staat). Dit resulteerde erin dat ik na elke kleine change vaak naar de demo-omgeving moest deployen, waarvan de deploying-task nadat ik het een aantal keer had aangehaald al wel vele beter geoptimalisserd is (kudo's naar Pieter moest hij dit lezen).
Maar het punt is dus dat ik hierdoor vaak wel gewoon even met mijn 'vingers zat te draaien' terwijl ik op de deploys moest wachten wat de dagen trager laten voorbijgaan naar mijn ervaring. Daarom was ik ook heel blij toen ik naar de volgende issue kon gaan.

## Strategy

Op dinsdag werd er een offsite georganiseerd op een mooie locatie met veel natuur in de kempen, dit zorgde ervoor dat we tussen de meetings door tijd hadden om even in de natuur rond te wandelen en 'het hoofd weer leeg te maken'.

Eerst kregen we een verslag van de financiën gevolgd door een update over welke komende partnerschappen we misschien aan zouden gaan en wat deze voor ons konden betekenen.

Na de middag hebben we het ganse team gefocust op het opstellen van een toekomstplan dat natuurlijk samenhangt met een strategie om het plan te verwezelijken.

Toen we het toekomstplan aan het overleggen waren met Caro (finance) werd er per ongeluk ook vermeld dat ze intern aan het bekijken waren om mij aan te nemen in September, wat natuurlijk een leuke kers op de taart was voor de offsite.

## Intervisie

Ten slotte was er woensdag ook een intervisie waar ik de voormiddag op school doorbracht om ervaringen uit te wisselen met andere studenten wat werd opgevolgd door een check-in tussen docent, begeleider en mezelf.
